Penyuluh Bahasa Bali, Nagingin Pameran Pembangunan Provinsi Bali 2018 Antuk Misuguhang Gita Shanti.

Penyuluh Bahasa Bali Kab.Tabanan.Nagingin Pameran Pembangunan Provinsi Bali 201, prosanbali.com
Pameran Pembangunan Provinsi Bali misuguhang makudang-kudang stand, inggian saking pemerintahan wiadin perguruan tinggi. Pewangun punika majanten nenten ring pewangunan fisik kemanten, nanging taler ring kawentenan SDM Bali. Mapaiketan ring punika, Penyuluh Bahasa Bali Provinsi Bali sane kasayubin Dinas Pendidikan Provinsi Bali, misuguhang gita shanti selami pamargin pameran pembangunan.
          Ring pungkuran puniki, pemerintah uleng nangiang pendidikan karakter ngarepin aab jagat sekadi mangkin. Pamidabdab punika nenten kalaksanakayang majalaran antuk pendidikan formal kewanten, nanging kawiaktian ipun akeh parikrama sane sarat antuk pendidikan karakter. Sapunapi mangda parisolah krama Bali nenten lempas ring tata susila, bilih-bilih para yowana kaarepin antuk gegodan sane makeh. Pidabdab punika silih-tungilipun kalaksanayang olih Penyuluh Bahasa Bali Provinsi Bali majalaran antuk gita shanti. Selami pamargin Pameran Pembangunan Provinsi Bali warsa 2018, Penyuluh Basa Bali Provinsi Bali sane kasayubin antuk Dinas Pendidikan Provinsi Bali, nyarengin ngramianin antuk magegitan. Manut manggalaning Penyuluh Bahasa Bali Kabupaten Tabanan, I Made Muliarta, S.Pd, M.Pd, majalaran antuk gita shanti sida ngolah rasa, napi malih daging gegitan sarat antuk pendidikan karakter wiadin semertin kahuripan. Sapunapi prasida nyemertiang daging gegitan ring kahuripan serahina. Manutnyane, majalaran antuk magegitan taler  sepisanan nyarengin ngrajegang tetamian seni budaya Bali.
      Made Muliarta ngawewehin, majalaran antuk kawentenan Penyuluh Bahasa Bali, basa Bali pamekas dharmagita kaaptiyang sida rajeg kantos rikapungkur wekas. Ring galahe mangkin, Penyuluh Bahasa Bali taler midabdabin kawentenan sekeha shanti anak-anak. 


