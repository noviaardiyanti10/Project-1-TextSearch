Wantu Petani, Nelayan, Perajin lan UMKM, Gubernur Bali Ngamedalan SE Nomor 15036 Warsa 2020 indik "Program Pasar Gotong Royong Krama Bali"
*  22 Juli 2020
 
*  19:07 WITA
 
*  News

DENPASAR, Balitopnews.com  - Manut pewarah Presiden Republik Indonesia ring acara rapat koordinasi Gubernur Se- 
Indonesia, pinanggal 15 Juli 2020 ring Istana Kepresidenan Bogor, mangda ngutamayang nganggen produk lokal anggen ngegarang pare petani, nelayan, perajin lan pemilet usaha mikro, kecil, lan menengah, Gubernur Bali ngamedalang Surat Edaran Nomor 15036 warsa 2020 indik "Program Pasar Gotong Royong Krama Bali" ring Jayasabha Buda 22 Juli 2020.
 
Manut Gubernur Koster medalne Surat Edaran puniki matetujon mangda gelis mewali becik perekonomian krama antuk nedehang pemasaran produk 
pertanian, perikanan lan industri lokal krama Bali. Nincapan kauratiang pegawai lan karyawan miwah elingne krama antuk magotong-royong ngewantu petani, nelayan, perajin, lan pelaku usaha mikro, kecil lan menengah antuk ngsnggen produk pertanian, perikanan lan industri lokal krama Bali. Ngirangin krama mspupul matumbasan ring pasar rakyat/ toko swalayan sane mayanin saking pangelalah COVID-19. Sang sane meadolan lan sane matumbasan presida matumbasan antuk aji sane manut lan sami nenten pocol. 
 
Program Pasar Gotong Royong Krama Bali pinaka titi pengancan sane kawentenang olih pemerintah daerah, Instansi Vertikal, BUMN/BUMDvlan Pihak Swasta antuk nemuang sang sane meadolan lan sane matumbasan produk pangan lan sandang Krama Bali. Produk pangan sane kaucap inggih punika pangan sane kaaptiang katunas nyabran rahina. 
 
Pengemong program Pasar Gotong Royong Pangan lan Sandang Krama Bali kalaksanayang olih Perangkat Daerah Pemerintah Provinsi dan Pemerintah Kabupaten/Kota, Instansi Vertikal, BUMN/BUMD lan Pihak Swasta. Presida kalaksanayang niri-niri utawi sinarengan olih
Pemerintah Daerah, Instansi Vertikal, BUMN/BUMD lan/ utawi Pihak Swasta antuk nyaksi genah sane nampek lan makeh pegawai/karyawan. Pendataan lan ngenterang sane ngadol produk pangan lan sandang kalaksanayang olih dinas sane ngamongin indik pangan lan sandang.
 
Pasar Gotong Royong Pangan Krama Bali kalaksanayang ring hari kerja, nyabran rahina
Sukra, ngawit galah 07.00 Wita kantos puput. Indik ring rahina Sukra nyabran ngawit sasih, Pasar Gotong Royong Krama Bali tiosan ngadol produk pangan, taler ngadol produk sandang Krama Bali. Pasar Gotong Royong Krama Bali kalaksanayang sinarengan olih 
Pemerintah Daerah, Instansi Vertikal, BUMN/BUMD lan/utawi Swasta ring Bali. 
 
Genah, sarana lan prasarana sane patut kawentenang olih sane ngamongin nenten naur mangda Pasar Gotong Royong Krama Bali presida memargi becik lan trepti. Sarana lan prasarana presida marupa meja, kursi, rerompyok utawi nganggen genah sane sampun wenten. 
 
Sang sane meadolan produk pangan inggih punika petani/nelayan utawi kelompok tani/nelayan sane ngembasan produk pangan Krama Bali. Sang sane meadolan produk sandang pinaka perajin utawi pemilet usaha mikro, kecil, lan 
menengah Krama Bali. Dados nyadiayang newek sarana prasarana sane kaangge meadolan. Patut
Nyadiayang produk pangan sane alab, seger, makualitas saking anyi utsaha tani/nelayan, lan nenten dados ngadol produk pangan saking tios Bali. Presida nyadiayang produk sandang sane makualitas saking produksi Krama Bali lan nenten dados ngadol produk sandang tiosan saking Bali.
 
Nyadiayang cakep and barang antuk aji sane manut lan  mesaing nyabran rahina Soma. Ngadol produk antuk aji sane manut lan mesaing majeng aji ring Pasar Rakyat lan Toko Swalayan. Nenten nganggen plastik sane mangge apisan sekadi tas kresek lan pipet, patut nyadiayang tas/kantong lan pipet ramah lingkungan.
 
Sane matumbasan pinaka Pegawai Pemerintah Daerah, Instansi Vertikal, BUMN/BUMD, Karyawan Swasta, lan krama. Pegawai Pemerintah Daerah Provinsi Bali sane sampun PNS patut matumbasan sekirang-kirangne 10% saking gaji nyabran sasih sane matetumbasan antuk proporsional nyabran rahina Sukra nyabran sasih ring Pasar Gotong Royong Krama Bali. Pegawai Pemerintah Daerah Provinsi Bali sane durung PNS dados matumbasan sakasidan. Kepala Perangkat Daerah nitahsng Pegawai mangda matumbasan nyabran rahina Sukra ring Pasar Gotong Royong Krama Bali.
 
Pemerintah Daerah Kabupaten/Kota, Instansi Vertikal, BUMN/BUMD lan Pihak
Swasta katunas mangda ngemargiang awig Pemerintah Daerah Provinsi Bali. Sane matumbasan patut makta tas/kantong ramah lingkungan, nenten dados makta tas/kantong melakar plastik mangge apisan. 
 
Sane matumbasan patut nguningan produk pangan sane sandang kakayunin. Sang sane meadolan nyadiayang barang sane kakayunin Sang sane matumbasan antuk aji sane manut lan mesaing. Pengemong ngawentenang sane kakayunin sang sane matumbasan lan mupulan
produk mangda kauningan majeng sang sane meadolan senentenne kalih rahina sedurung Pasar Gotong Royong Krama Bali kalaksanayang. Indik naur kelaksanayang ring Pasar Gotong Royong Krama Bali duk metumbasan kautsahayang nenten tunai.
 
Pengemong, sane meadolan lan sane metumbasan patut nganut Protokol Tatanan Kehidupan Era Baru. Ngawentenan genah ngewajik tangan lan/ utawi hand sanitizer. Nyayagayang petugas pengukur suhu tubuh. Ngenterang genah meadolan, sane matumbasan nenten mapupuk. Petugas patut ngangge masker. Nenten nadosan sang sane meadolan lan sane metumbasan nenten nganutin Protokol Tatanan Kahuripan anyar. 
 
Sang sane meadolan ngemastikayang angga kenak, nenten mecihna keni COVID-19. Patut ngangge masker, tameng prerai lan sarung tangan. Patut makta hand sanitizer.
 
Pembeli ngemastikayang angga kenak, nenten nyihnayang COVID-19. Patut ngangge masker.
Maejohan, nenten mapupul, urat maunda duk pacang matumbasan
 
Majeng sang sane meadolan sane nenten nganut uger-uger pacang kaicen sanksi nenten dados matumbasan ring Pasar Gotong Royong Krama Bali. Majeng Pegawai Pemerintah Daerah Provinsi sane nenten nganutin Surat Edaran puniki pacang keni sanksi manut Peraturan Perundang-undangan. Pemerintah Daerah Kabupaten/Kota, Instansi Vertikal, BUMN/BUMD lan Pihak Swasta dados ngicen sanksi sane kaserahang sekadi uger suwang-suwang. 
 
Surat Edaran puniki ngawit memargi saking rahina Sukra, pinanggal 7 Agustus 2020, kantos wenten pewarah selanturnyane. (gix)

